---
#featured_image: "images/tupsula.jpg"
title: "FAQ"
description: "Kotiin, ei kämpille."
---


Tässä vastaamme sellaisiin kysymyksiin, joita Tupsulasta yleensä esitetään!

## Kuinka iso paikka Tupsula on?

Tupsulassa on yhteensä 42 asukaspaikkaa, jotka jakautuvat 21 asuntoon ja kahteen rappuun. Meillä myös monet entiset asukkaat pysyvät aktiivisena osana yhteisöä, joten tiedossa on iso kasa uusia ystäviä.

<figure>
  <img src="/images/pata.jpg" alt="Pata">
  <figcaption>Tupsulalaiset lämmittävät pataa ahkerasti.</figcaption>
</figure>

## Eikös Tupsula ole kauhean kaukana kaukana kampukselta?

No ei oikeastaan. Matkaa jalan tai pyörällä on alle 3 km ja matka-aika omasta tahdista riippuen jää alle puolen tunnin. Busseja kulkee ihan Tupsulan läheltä arkena tiheään tahtiin niin Hervannan kampukselle kuin keskustaankin päin.

## Ryypätäänkö Tupsulassa koko ajan?

Ei todellakaan! Tottakai meillä välillä innostutaan pitämään isolla porukalla hauskaa, mutta monien väärä käsitys alkoholinkäytöstä talossa johtuu siitä, että on käynyt täällä vain isoimpien tapahtumiemme aikana, joita on kuitenkin vain pari vuodessa. Arkena on yleensä ihan yhtä rauhallista kuin muuallakin ja vietämme paljon aikaa yhdessä ihan alkoholittomanakin. 

## Mitä siellä sitten tehdään?

Ihan kaikkea lentopallosta ja lautapeleistä talkoohommiin. Yhteisön hienous on siinä, että porukasta löytää aina seuraa mihin vain tekemiseen. Leffailua, bänditreenailua, lautapelejä, saunomista, kokkailua, remppailua, mitä ikinä vain keksitkin, joku haluaa tehdä sitä kanssasi. 

<figure>
  <img src="/images/lentis.jpg" alt="Pata">
  <figcaption>Tupsulan asukit pelaavat paljon lentopalloa.</figcaption>
</figure>

## Pitääkö aina leikkiä naapurien kanssa? Mitä jos haluan omaa aikaa?

Jokainen kaipaa joskus omaa aikaa, niin myös tupsulalaiset. Vaikka elämmekin yhteisöllisesti, on jokaisen oma koti silti omaa aluetta. Toisen kotiin ei mennä kutsumatta ja oven sulkeminen kertoo aina muille että nyt ollaan yksin. Minkäänlaisia vaatimuksia tai vastaavaa ei yhteisessä ajassa ole, vaan jokainen osallistuu oman maun mukaan. 

## Saako soluissa olla lemmikkejä?

Kyllä, kunhan se sopii kämppiksellesi. Asiasta kannattaa siis kertoa jo hakuvaiheessa, jotta sinulle ja lemmikillesi voidaan etsiä sopiva kämppis. 

## Saako seiniin porata reikiä?

Saa, ja tehdä paljon muutakin! Tupsulassa saa remppailla ja sisustaa poikkeuksellisen vapaalla kädellä, kunhan pitää vähän maalaisjärkeä matkassa. Useimmat asunnot ovatkin melkoisen persoonallisia ja niissä näkyy myös aikaisempien asukkaiden kädenjälki. Remppailuun löytyy varmasti myös apua jos omat taidot eivät riitä, sillä innokkaita tekijöitä talossa riittää. 